<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" dir="ltr">

<!-- #BeginTemplate "../master.dwt" -->

<head><meta http-equiv="Content-Type" content="text/html; charset=utf-8" /><!-- #BeginEditable "doctitle" -->
<title>Sekcije PD Kranj</title>
<!-- #EndEditable -->
<link href="../styles/style2.css" rel="stylesheet" type="text/css" /><meta name="Microsoft Theme" content="none, default"></head>
<body style="background-image: url('../ozadje2%20copy.jpg'); background-attachment: fixed"><div id="container"><div id="masthead" style="width: 698px; height: 204px">
	<img border="0" src="../naslovna.jpg" width="698" height="160"><p><font style="FONT-SIZE: 7pt">Planinsko društvo Kranj, Koroška cesta 27, 4000 Kranj, tel.:04 23 67 850,&nbsp; 
	041/699-122, fax:04 23 67 851, e-pošta: </font>
	<span style="font-size: 7pt">pdkranj@pzs.si</span></div><div id="navigation" style="width: 148px; height: 286px"><ul><li>
	<a href="../index.htm">
	<img border="0" src="../planika.gif" width="20" height="16"> Domov</a></li><li>
		<a href="../Plan_izletov/Plan.htm">
		<img border="0" src="../planika.gif" width="20" height="16"> Plan izletov</a></li><li>
		<a href="../postojanke/postojanke.htm">
		<img border="0" src="../planika.gif" width="20" height="16"> Postojanke</a></li><li>
		<a href="../Clanarina/clanarina.htm">
		<img border="0" src="../planika.gif" width="20" height="16"> Članarina</a></li><li>
		<a href="../galerija/galerija.htm">
		<img border="0" src="../planika.gif" width="20" height="16"> Galerija</a></li><li>
		<a href="../o_drustvu/drustvo.htm">
		<img border="0" src="../planika.gif" width="20" height="16"> O društvu</a></li><li>
		<a href="../Sekcije/sekcije.htm">
		<img border="0" src="../planika.gif" width="20" height="16"> Sekcije</a></li><li>
		<a href="../Ugodnosti/ugodnosti.htm">
		<img border="0" src="../planika.gif" width="20" height="16"> Ugodnosti</a></li><li>
		<a href="../Literatura/literatura.htm">
		<img border="0" src="../planika.gif" width="20" height="16"> Literatura</a></li><li>
		<a href="../Transverzale/transverzale.htm">
		<img border="0" src="../planika.gif" width="20" height="16"> Transverzale</a></li></ul><p>&nbsp;</p><p>&nbsp;</p><p>&nbsp;</div><div id="content"><!-- #BeginEditable "content" -->
		<p STYLE="margin-bottom: 0cm" align="justify"><b><font size="3">Dr. Ivo 
		Valič –v spomin 8.3.2011</font></b></p>
		<p STYLE="margin-bottom: 0cm" align="center">
		<a target="_blank" href="ivo_valic_slika.htm">
		<img border="0" src="../images/IvoValic_Triglav_HR_m.jpg" width="320" height="213"></a></p>
		<p STYLE="margin-bottom: 0cm" align="justify"><font size="2">Na seji 
		upravnega odbora Planinskega društva Kranj nas je presenetila kratka 
		radijska novica, da je v soboto 19.2.2011 preminil prijatelj, alpinist, 
		gorski reševalec in zdravnik dr. Ivo Valič in predsednik planinskega 
		društva Kranj v letih 1968 - 1971. Še novembra se je na vabilo na 
		srečanje gorskih reševalcev veteranov odzval z opravičilom, da potuje v 
		Holandijo urejevat neke nujne zadeve, hkrati se je navduševal nad našimi 
		zimskimi načrti. »Uživajte«, je zaželel in v isti sapi poln humorja in 
		optimizma dodal, da sicer ima nekaj zdravstvenih težav, vendar se ne da. 
		» Slišimo se, ko se vrnem«, je zaključil. Nismo se slišali. Ostal nam bo 
		v spominu kot trden, dosleden mož, ki ni poznal besede nemogoče; mož, ki 
		je neskončno ljubil gore, naravo, avanturo in soljudi.</font></p>
		<p STYLE="margin-bottom: 0cm" align="justify"><font size="2">Dr. Ivo 
		Valič je izhajal iz zdravniške družine. Rojen je bil 6. marca 1929 in 
		sicer kot drugi izmed štirih bratov (Vojka, Andreja, in Boža). Očeta dr. 
		Viktorja Valiča so ljudje spoštovali kot izredno sposobnega zdravnika, 
		predvsem pa preprostega v vseh pogledih. </font></p>
		<p STYLE="margin-bottom: 0cm" align="justify"><font size="2">Osnovna 
		znanja si je nabiral v domači osnovni šoli v Preddvoru, ko mu je med 
		drugimi učiteljeval tudi Nande Majnik, zgled mnogih preddvorskih 
		mladeničev v tistem času, saj je bil navdušen športnik, predvsem pa 
		smučar in ljubitelj gorskega sveta, pa tudi alpinist plezalec. Srednjo 
		šolo je obiskoval v Ljubljani, Celovcu in po vojni spet v Ljubljani, 
		kjer je tudi maturiral. Tudi medicinska znanja si je pridobil na 
		ljubljanski medicinski fakulteti.</font></p>
		<p STYLE="margin-bottom: 0cm" align="justify"><font size="2">S hribi se 
		je Ivo srečal zgodaj, saj so ga starši, skupaj z brati, že zgodaj vodili 
		po bližnjih gorah in mu razkazovali lepote gorskega sveta v okolici 
		Preddvora. Zamikalo ga je tudi smučanje. Pod vplivom Nandeta Majnika se 
		je navdušil za »bele gazi« in se je s prijatelji z vasi podajal na 
		snežne poljane spoznavat radosti smučanja. S smučanjem je združil tudi 
		alpinizem. Znani alpinist Pavle Kemperle, doma iz Kamnika, je med 
		službovanjem na Jezerskem ustanovil alpinistično sekcijo in v njej je 
		Ivo takoj našel svoj interes.</font></p>
		<p STYLE="margin-bottom: 0cm" align="justify"><font size="2">Med 
		študijem na ljubljanski univerzi se je aktivno povezal tudi s 
		planinstvom. Postal je predsednik Akademskega planinskega društva. Za 
		časa njegovega predsednikovanja je bilo to društvo eno najbolj aktivnih 
		v državi. Svojo aktivnost je usmerjal tudi v povezovanje z drugimi 
		univerzitetnimi središči, z Zagrebom, Beogradom, Sarajevom, Skopjem. Bil 
		je eden prvih povojnih smučarskih učiteljev pri nas z izpitom in 
		avstrijsko diplomo. Kot organizator je vodil tudi smučarske tečaje in 
		turne smuke tako v domačem kraju, v Kranju in na univerzi. V okviru 
		Visoke šole za telesno vzgojo v Beogradu in v Črni gori, je na Jahorini 
		sodeloval na njihovem prvem smučarskem tečaju za vaditelje smučanja 
		(1951). Štejemo ga za pobudnika organiziranega turnega smučanja. Med 
		študijem in še po njem, je več let aktivno sodeloval v smučarski 
		organizaciji (Zbor vaditeljev, učiteljev in trenerjev smučanja) ter kot 
		zdravnik v Sekciji za športno medicino.</font></p>
		<p STYLE="margin-bottom: 0cm" align="justify"><font size="2">Po 
		zaključku študija in staža leta 1957 se je zaposlil kot obratni zdravnik 
		v tovarni Sava, se kasneje specializiral za ginekologa – porodničarja in 
		bil do leta 1971 zaposlen v Porodnišnici v Kranju, dokler ni odšel na 
		delo v Holandijo. Med službovanjem v Kranju je bil nekaj let predsednik 
		kranjskega planinskega društva.</font></p>
		<p STYLE="margin-bottom: 0cm" align="justify"><font size="2">V Holandiji 
		je nekaj let služboval v Friziji, nato pa je bil zadnjih osem let pred 
		upokojitvijo docent na univerzitetni kliniki v Groningenu. Vmes je še 
		tri leta služboval v Radovljici, Bledu in v Bohinju (1983-1986). Leta 
		1994 se je upokojil. Z upokojitvijo je usmeril svoje zanimanje v 
		potovanja po svetu, kjer so ga privlačile tuje kulture, narava in pa 
		sploh utrip življenja v tujih okoljih.</font></p>
		<p STYLE="margin-bottom: 0cm" align="justify"><font size="2">Njegov 
		planinski delež je predvsem v alpinizmu in odpravarstvu. Za večjo akcijo 
		je štel odpravo v Kordiljero Real (Bolivija-1964). To je bila prva 
		jugoslovanska alpinistična odprava v Južno Ameriko z izključno slovensko 
		udeležbo. Tedaj so osvojili 32 vrhov do višine 6000m in več. Ob tej 
		priložnosti so opravili tudi pomembno kartografsko delo omenjenega 
		območja. Med vrhovi je bilo 11 takih, na katerih so bili 
		prvopristopniki. Leta 1971 je v okviru obletnice kranjskega planinskega 
		društva organiziral in vodil uspešno odpravo v Pakistan, v pogorje 
		Hindukuš, na Istor-o-Nal 7400m (direktna smer v J steni). Načrtoval je 
		sicer Broad Peak, vendar je na koncu pakistanska administracija odobrila 
		rezervni cilj Istor-o-Nal. </font></p>
		<p STYLE="margin-bottom: 0cm" align="justify"><font size="2">Dr. Ivo 
		Valič je deloval tudi kot uspešen predavatelj in tudi dober gorski 
		publicist. Njegovo pedagoško delo je predstavljalo niz predavanj s 
		planinskega področja, predvsem pa iz stroke, ko je prenašal medicinsko 
		znanje tečajnikom na smučarskih in alpinističnih tečajih ter na tečajih 
		GRS. Bil je dolgoletni aktivni član GRS in eden prvih zdravnikov pri 
		helikopterskih reševanjih pri nas.</font></p>
		<p STYLE="margin-bottom: 0cm" align="justify"><font size="2">Zanimivo 
		je, da je odločno zagovarjal kakovostno planinstvo in alpinizem, kar 
		pomeni, da je po njegovem množičnost v gorski naravi zelo problematičen 
		pojav. Mišljenja je bil, da obiskovanje gora zahteva spoštovanje in pa 
		predvsem občuteno doživljanje, množičnost pa se tega pogosto ne zaveda 
		in zato deluje destruktivno.</font></p>
		<p STYLE="margin-bottom: 0cm" align="justify"><font size="2">Dr. Ivo 
		Valič je javnost seznanjal o svojem delu s članki v dnevnem časopisju in 
		v Planinskem Vestniku. Za svoje delo je prejel srebrni in zlati častni 
		znak PZS in PSJ.</font></p>
		<p STYLE="margin-bottom: 0cm" align="justify"><font size="2"><br>
&nbsp;</font></p>
		<p STYLE="margin-bottom: 0cm" align="justify"><font size="2">Planinsko 
		društvo Kranj</font></p>
		<p STYLE="margin-bottom: 0cm" align="justify"><font size="2">Društvo GRS 
		Kranj </font></p>
		<p STYLE="margin-bottom: 0cm" align="justify">&nbsp;</p>
		<p STYLE="margin-bottom: 0cm" align="justify"><font size="2">(Kranj, 8. 
		marec 2011)</font></p>
&nbsp;<!-- #EndEditable "content" --></div><div id="footer"><p><span lang="en"><font face="Times New Roman">© </font></span>PD Kranj 2009</p></div></div></body><!-- #EndTemplate -->

</html>